## **مقدمه**

یکی از بخش هایی که در توریست پنل برای کاربران ادمین فراهم شده است، بخش مدیریت پنل می باشد که شامل دو بخش **کاربران داخلی** و **نقش ها** می باشد. این بخش با هدف ایجاد کاربران و اعطای دسترسی متمایز به هرکاربر ایجاد شده است. به عنوان مثال، کاربر مالک می تواند، برای پرسنل مجموعه خود نقش‌های مختلفی را تعریف کند که هر کدام دسترسی مخصوص به نقش خود را داشته بایند. در ابتدا به بیان توضیحاتی در ارتباط با هر یک از عملیات موجود در این بخش پرداخته می شود، سپس نمودار مربوط به هر فرآیند برای کاربر نمایش داده می شود. 

## **اهداف**

- ایجاد نقش با دسترسی های متفاوت برای استفاده از پنل 
- ایجاد کاربران داخلی با دسترسی های مشاهده متفاوت برای استفاده از پنل واختصاص دادن نقش به کاربر 

## **عملیات**

- امکان ویرایش برای نقش و کاربر 
- امکان سرچ بر اساس نام و نام خانوادگی برای کاربران داخلی 
- امکان سرچ بر اساس نام نقش 
- امکان فعالسازی و غیر فعالسازی کاربر داخلی 
- قابلیت استفاده از مجوزهای دسترسی در منوی نقش ها و منوی کاربران داخلی برای ادمین 
- تغییر گذر واژه برای کاربران داخلی 
- امکان حذف نقش ایجاد شده 

## **نقش**

- تامین کنندگان 

## **شرح جزئی عملیات**

با انتخاب گزینه (مدیریت پنل) از نوار بالای صفحه، می توان به بخش **کاربران داخلی** دسترسی داشت. در اولین ورود به این صفحه سه دکمه (بارگیری مجدد، ایجاد کاربر جدید و راهنمای کاربری )، جستجوی نقش ها ، نمایش منوی نقش ها به صورت ستونی و سطری در صفحه برای کاربر نمایش داده می شود. هریک از این بخش ها دارای عملکرد خاص خود می باشند. 

## **ایجاد کاربر جدید**

 همانطور که از عنوان این بخش مشخص است برای ایجاد کاربر جدید در پنل، باید بر روی این بخش کلیک کرد. هنگامی که بر روی این دکمه کلیک می شود، پنجره ای به صورت pop-up به همراه اطلاعاتی نظیر اطلاعات کاربری، اطلاعات حساب کاربری و امنیت حساب کاربری نمایش داده می شود. 


## **جستجوی نقش‌ها** 

در صفحه کاربران داخلی، باکس جستجویی قرار دارد که می توان به راحتی با درج چند کاراکتر از نام کاربر مورد نظر، آن را مشاهده کرد. در صورتی که جستجو نتیجه ای به همراه نداشته باشد، پیامی به شرح (هیچ چیزی یافت نشد) در پایین کادر جستجو نمایش داده می شود. 

## **نمایش منوی نقش ها به صورت ستونی و سطری**

در این بخش می توان نحوه نمایش کاربران را به صورت سطری یا ستونی انتخاب کرد. اطلاعاتی که از هر کاربر در نمایش داده می شود شامل: 

- نام و نام خانوادگی
- نام کاربری
- تلفن همراه
- وضعیت دسترسی به پنل (فعال/غیرفعال)
- نقش‌ها

همچنین سه آیکن به منظور دسترسی راحت تر نمایش داده می شود که به ترتیب عبارتند از: ویرایش، مجوزهای دسترسی و فیلترهای پویا. 

## **ایجاد کاربر جدید**

برای افزودن کاربر جدید، می توان با کلیک بر روی دکمه ایجاد کاربر جدید به اطلاعات لازم برای کاربر جدید دسترسی پیدا کرد:

در اینجا سه مقوله کلی اطلاعات کاربر، اطلاعات حساب کاربری و امنیت حساب کاربری نمایش داده می شود که در ادامه به توضیح هریک پرداخته می شود:

## **اطلاعات کاربری** 

 در این بخش اطلاعات کلی نظیر نام، نام خانوادگی، تلفن همراه و ایمیل از کاربر دریافت می شود. 

## **اطلاعات حساب کاربری**

اطلاعاتی که در ارتباط با ساخت حساب کاربری است نظیر نام کاربری، گذرواژه (رمز ورود) و نقش‌ها دریافت می شود. 

نام کاربری باید حتما به صورت انگلیسی باشد یا دارای اعداد باشد اگر نسبت به درج نام فارسی اقدام شود، کاربر با ارور مواجه می شود. 

گذرواژه نیز باید از الگوی مشخصی پیروی کند که دستور آن در به صورت نوتیف در حین ساخت برای کاربر نمایش داده می شود. 

امنیت حساب کاربری: در صورتی که مالک بخواهد، دسترسی کاربران ایجاد شده را سلب نماید، می تواند با انتخاب این گزینه محدودیت دسترسی را اعمال نماید. در صورتی که تیک گزینه (مسدود کردن دسترسی کاربر) انتخاب شده باشد، کاربر مزبور امکان ورود مجدد به حساب کاربری خود را ندارد.                

## **مجوزهای دسترسی**

از این بخش می توان، مشخص کرد که نقش مورد نظر به کدامین بخش ها قابلیت دسترسی دارد. امور مالی، مدیریت تفریحات، گزارشات و ....

##  **فیلترهای پویا**

در حال حاضر فیلتر پویا، فقط برای برنامه‌های مرجع وجود دارد. و با انتخاب این فیلتر می توان دسترسی کاربران به برخی از برنامه های مرجع را محدود کرد. به عنوان مثال تأمین کننده Z می تواند برای برنامه مرجع Y  خود محدودیتی در دسترسی  و مشاهده اطلاعات آن توسط برخی از کاربران اعمال نماید. بدین صورت که اگر برای یک کاربر از بخش فیلتر پویا، یک برنامه مرجع را انتخاب نماید آن کاربر نمی تواند در هیچ یک از صفحات پنل به برنامه و اطلاعات آن دسترسی داشته باشد.  

در نمودار زیر، فرآیند ایجاد کاربر جدید در توریست پنل، نمایش داده شده است. 

![](internal-users-flowchart.png)

نمودار فرآیند ایجاد کاربرجدید


