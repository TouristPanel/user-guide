**داکیومنت  صفحه ثبت نام پنل**

**مقدمه**

توریست پنل، می تواند به عنوان قلب تپنده مجموعه تاپ تیس رایان کیش باشد که در اختیار دو گروه از مخاطبان این مجموعه قرار داده می شود. در این سیستم تمامی تعاملات و عملیات های مرتبط با ایجاد، تایید، ویرایش و حذف برنامه تفریحی، ایجاد اپلیکیشن، کیف پول، استرداد، کنسلی و ابطال واچر و ... برای کاربران فراهم شده است. در این سند سعی شده است که به ترتیب ابتدا اهداف و عملیات های موجود در این سیستم و بازیگران در هر بخش معرفی گردند و سپس به صورت مجزا نمودار فعالیت (Activity Diagram) هر قسمت از عملیات نمایش و توضیح داده شود.  فرآیند ثبت نام، در نمودار 1-1 آورده شده است

**اهداف:**

-اهراز هویت کاربران اصلی سیستم(تامین کنندگان و آژانس دار ها)

**عملیات:**

- درج اطلاعات مربوط به فیلدهای ثبت نام (شماره همراه، کدملی 10 رقمی، نام، نام خانوادگی)
- اعتبارسنجی اطلاعات
- بررسی مشخصات
- ویرایش شماره همراه
- مشاهده قوانین و مقرارت
- دریافت کد

**نقش :**

- تأمین کننده فعالیت های تفریحی و رفاهی

**شرح جزئی عملیات ها:**

فرآیند ثبت نام در توریست پنل، در طی چندین مرحله ساده و کوتاه انجام می‌شود که پس از پیمودن این مراحل، در پایان کار نام کاربری به همراه کد ورود به پنل در اختیار ثبت‌نام کنندگان قرار داده می‌شود. در واقع فرآیند ثبت نام در توریست پنل دارای 2 مرحله اساسی است: 

**1.1  دریافت اطلاعات تماس**

**2.1 دریافت اطلاعات شخصی**

**1.1 دریافت اطلاعت تماس:**

در اولین مرحله ثبت نام، ابتدا اطلاعات تماس، از کاربر دریافت می شود و موارد ذیل در این صفحه نمایش داده می‌شود:

- درج شماره همراه
- گزینه به خاطر بسپار
- دریافت کد از طریق پیامک (SMS)
- قوانین و مقررات

**درج شماره همراه:**

در این باکس، کاربر شماره همراه خود را که قصد دارد پنل برای آن ایجاد شود، وارد می نماید. در این بخش، شماره همراه وارد شده  لازم است به جهت صحت و درست بودن فرمت وارد شده، مورد اعتبارسنجی قرار ‌گیرد، در صورتی که کاربر شماره همراه خود را به اشتباه یا با فرمت نادرست وارد نماید، **خطای اعتبارسنجی** در گوشه صفحه، سمت راست برای وی نمایش داده می شود.

**به خاطر بسپار:**

این گزینه به صورت (چک باکس) است و امکان ذخیره نام کاربری را فراهم می‌آورد. در صورتی که کاربران، تیک این گزینه را فعال نمایند در ورودهای آتی کاربر، نیازی به درج مجدد نام کاربری نیست و به صورت پیش‌فرض نام کاربری را نمایش می‌دهد. 

**دریافت کد:**

این دکمه که با رنگ زرد نمایش داده می‌شود، برای دریافت کد اعتبارسنجی است. پس از درج  شماره همراه با کلیک بر روی این دکمه، کاربران به مرحله بعد، دریافت (مشخصات فردی) هدایت می‌شوند. 

**2.1  دریافت اطلاعات شخصی**

پس از درج و اعتبار سنجی شماره همراه وارد شده، کاربر به مرحله دوم که دریافت (**مشخصات فردی**) است وارد می شود در این مرحله  اطلاعات ذیل دریافت می‌گردد: 

- کدملی 10 رقمی
- نام
- نام خانوادگی

**1.2.1** دیگر امکانات مهم در این صفحه شامل موارد ذیل است:

- بررسی مشخصات
- ویرایش شماره

- **کدملی 10 رقمی**

کدملی کاربر به جهت اعتبارسنجی صحت و درستی اطلاعات کاربران انجام می شود. در صورتی که فرمت وارد شده کدملی مغایر با الگوی اعتبارسنجی پیاده شده باشد، پیام اخطار اعتبارسنجی در بالای صفحه برای کاربر نمایش داده می‌شود. 

- **نام**

از دیگر اطلاعات شخصی که نیاز است کاربران آن را به صورت (فارسی) وارد نمایند، نام می‌باشد. در صورتی که کاربران اطلاعات این بخش را با مقادیر انگلیسی و یا عدد تکمیل نمایند، پیام اخطار اعتبارسنجی به شرح (فقط حروف فارسی مجاز است) به کاربر نمایش داده می‌شود. 

- **نام خانوادگی**

اطلاعات درج شده در بخش نام و نام خانوادگی به همراه کدملی کاربران مورد اعتبارسنجی از جهت صحت و درستی اطلاعات قرار می گیرند. این بخش نیز همانند نام، نیازمند تکمیل اطلاعات تنها با مقادیر حروف فارسی است و در صورت درج اطلاعات با مقادیر عدد یا انگلیسی، ارور (فقط حروف فارسی مجاز است) برای کاربران نمایش داده می‌شود. 

**1.2.1 امکانات صفحه اطلاعات شخصی**

- **بررسی مشخصات**

یکی از امکاناتی که در صفحه درج اطلاعات شخصی کاربران قرار دارد، بررسی مشخصات وارد شده است. این کار به جهت بررسی صحت و درستی و انجام اعتبارسنجی اطلاعات است و در صورتی که اطلاعاتی مغایر یا نادرست وارد شده باشد، پیام خطا در گوشه راست بالای صفحه به کاربران نمایش داده می شود تا نسبت به ویرایش اطلاعات خود اقدام نمایند. 

- **ویرایش شماره**

در صورتی که کاربر تصمیم به تغییر شماره همراه خود را داشته باشد، می تواند با کلیک بر روی این بخش، به اولین صفحه ثبت نام بازگردد و نسبت به ویرایش شماره خود اقدام نماید. 

- **قوانین و مقررات**

با کلیک بر روی این بخش، قوانین و مقررات مجموعه توریست پنل در ارتباط با پنل و سایر الزامات مربوطه برای کاربران نمایش داده می شود.درحال حاضر این بخش، اطلاعاتی را نمایش نمی دهد.   

در صورت تأیید شماره همراه، کد تأیید برای کاربر ارسال می شود. 




![](./images/signup-and-login-1-1.png.001.png)نمودار 1-1 فرآیند ثبت نام در پنل


