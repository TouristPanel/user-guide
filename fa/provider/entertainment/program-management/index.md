**مقدمه:**

از  دیگر بخش‌هایی که در توریست پنل برای تامین کنندگان فراهم شده است، **مدیریت تفریحات** می‌باشد که متشکل از دو بخش **مدیریت برنامه مرجع** و **مدیریت سانس** است. ابتدا به بیان اهداف، عملیات، نقش ها و سپس شرح جزئی عملیات پرداخته می‌شود. همچنین نمودار این فرآیندها قرار داده شده است.  

**اهداف :**

- مدیریت تفریحات
- دسترسی و مشاهده راحت تفریحات ثبت شده
- قابلیت تغییر در جزئیات برنامه ها
- مدیریت سانس‌ها

**عملیات:**

- ایجاد برنامه جدید
- مشاهده برنامه های ایجاد شده
- ویرایش برنامه مرجع ایجاد شده
- مدیریت و ایجاد نوع بلیط
- گروه‌های کمیسیونی
- چارتری تأمین کنندگان
- فیلتر آژانس‌ها
- گروه‌های سهمیه آژانس
- ایجاد سانس
- بازگشت به لیست

**نقش:**

- تأمین کنندگان خدمات رفاهی و تفریحی

**شرح جزئی عملیات:**

همان‌طورکه بیان شد، در بخش **مدیریت تفریحات، مدیریت برنامه مرجع**، ده فرآیند اصلی به جهت ایجاد برنامه تفریحی و مدیریت برنامه وجود دارد. در تمامی این فرآیندها، بازیگر اصلی آن، کاربر **تأمین کننده** می‌باشد. تأمین کنندگان برنامه‌های تفریحی به منظور نمایش و فروش برنامه های خود به آژانس‌ها، لازم است در ابتدا برنامه مورد نظر را  تعریف و ایجاد نمایند که این بخش از طریق **(مدیریت برنامه مرجع)** انجام می شود. سپس لازم است برای برنامه ایجاد شده، سانس فعال تعریف شود تا قابلیت نمایش آن برای سایر آژانس ها فعال شود. برای تعریف سانس باید از بخش (**مدیریت سانس**) اقدام کرد که در ادامه به توضیح هربخش  پرداخته می‌شود. 

**1.1 مدیریت برنامه مرجع**

این بخش برای ایجاد و تعریف برنامه های تفریحی است. همچنین پس از تعریف برنامه تفریحی، در صورت نیاز به تغییر در جزئیات برنامه و ویرایش آن می توان از بخش مدیریت برنامه مرجع نسبت به تغییرات آن اقدام کرد. برای دسترسی به این بخش می توان از مسیر ذیل عمل کرد:

ورود به پنل توریست سفر > انتخاب اپلیکیشن > مدیریت تفریحات > مدیریت برنامه مرجع > ایجاد برنامه مرجع

به هنگام اولین ورود به این بخش، تنها دکمه **ایجاد برنامه جدید** در بالای صفحه گوشه سمت چپ برای کاربر نمایش داده می شود. 
